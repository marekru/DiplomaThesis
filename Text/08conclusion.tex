\chapter*{Záver}
\addcontentsline{toc}{chapter}{Záver}

V našej práci sme uviedli problém verifikácie predpovedných modelov počasia so zameraním na verifikáciu predpovede spojitej premennej v jednom bode. Zhrnuli sme používané štatistické metódy na meranie chyby predpovede a navrhli sme spôsob všeobecného výpočtu kumulovanej chyby, ktorý sme v závere využili aj pri implementácii.

Taktiež sme preskúmali doterajšie riešenia jednak z pohľadu verifikačného softvéru, ale aj z pohľadu vizualizačných techník vo verifikácii. Uviedli sme slabé a silné stránky jednotlivých softvérových riešení a zhrnuli sme ich v prehľadnej tabuľke. V práci sme opísali a analyzovali vizualizácie používané vo verifikácii a načrtli ich zameranie a spôsob použitia.

Ďalej sme charakterizovali vstupné dáta a špecifikovali požiadavky používateľov, na základe ktorých sme navrhli rôzne spôsoby vizualizácie, ktoré sme implementovali ako doplnok JavaScriptovej knižnice D3. V závere práce sme následne vykonali testovanie našej vizualizácie, na základe čoho sme zhodnotili jej úspešnosť.

Výsledkom práce je teda verifikačný nástroj schopný spracovávať dáta z rôznych zdrojov, ponúkajúc funkcionalitu pre verifikáciu predpovedí spojitej premennej s použitím špeciálne navrhnutej vizualizácie pre tieto účely. 

\subsubsection{Prínos}

Za hlavný prínos tejto práce považujeme práve návrh špecializovanej vizualizácie, ktorá síce nevyniká obrovskou inováciou, ale pri jej vzniku sme navrhli mnoho drobných originálnych vylepšení smerujúcim k lepšiemu, rýchlejšiemu a jednoduchšiemu porozumeniu dát. Príkladom môže byť návrh prehľadovej vizualizácie verifikačných dát, návrh riešenia viacerých škál pri \mbox{mnoho-čiarovom} diagrame, zovšeobecnenie re-dizajnu krabicového diagramu od \mbox{Bada et. al.} \cite{Bade} na takzvaný \textit{Pruhový diagram}, využitie dvojtónového pseudofarbenia pri kompaktnej vizualizácii distribúcie dát pomocou grafu hustoty a podobne.

Medzi prínosy našej práce patrí aj to, že nami vyvinutý systém si nájde praktické uplatnenie pri riešení skutočných problémov reálneho sveta. Ku príkladu bol tento systém predaný do Singapúru pre Radmon (\textit{Radiation Monitors}), ale využitie si nájde aj v iných komerčných alebo nekomerčných aplikáciách.

\subsubsection{Budúca práca}

Na výskum a vývoj neustále existuje priestor a v našej práci ho vidíme určite mnoho obzvlášť v štyroch oblastiach:
\begin{enumerate}
	\item \textit{Získavanie dát} - V práci sme implementovali 3 typy zdrojov: Grib, CSV a Web. Avšak existuje mnoho ďalších zdrojov dát, z kadiaľ možno získať pozorovania, rovnako ako aj predpovede. Príkladom je napríklad \textit{databáza}, \textit{XML}, alebo \textit{XLS} súbory, takzvané \textit{bloky} systému IMS4, kde sú aj merania a mnohé iné ďalšie zdroje. 
	\item \textit{Konfigurácia systému a vizualizácie} - Konfigurovanie systému v momentálnom stave nie je veľmi user-friendly úloha. V budúcej práci očakávame návrh riešenia, ktoré skryje pred užívateľom pomerne neprehľadné nastavenia systému.
	\item \textit{Interaktívna manipulácia s dátami} - Momentálne riešenie neponúka veľmi dôležitú súčasť moderných vizualizačných nástrojov, a tým je manipulácia s dátami priamo na obrazovke. Príkladmi operácií môže byť filtrovanie dát na základe rôznych kľúčov alebo selekcia vybranej vzorky dát pomocou \textit{brushingu} a podobne.
	\item \textit{Porovnávanie modelov a staníc} - Pri návrhu vizualizácie sme nezvažovali možnosť porovnávania výkonu viacerých predpovedných modelov alebo porovnávanie predpovedí pre rôzne stanice súčasne. Riešenie takéhoto problému by pravdepodobne vyžadovalo zásadný re-dizajn vizualizácie.
	\end{enumerate} 	